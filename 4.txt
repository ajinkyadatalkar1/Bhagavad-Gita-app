
‘दुर्लक्ष करा' म्हटले ते अधिकापुरतेच. एरव्ही माझे बोलणे लक्षपूर्वक श्रवण करा, लाकडाची कळसूत्री बाहुली दोरीच्या साहाय्याने सूत्रधार जशी हवी तशी नाचवितो (किंवा लाकडी यंत्रे जशी दोन्याच्या साहाय्याने ओढून चालविली जातात) तसा मी तुमच्याच प्रेरणेने बोलणार आहे. तुमच्या मनात जे बोलावेसे वाटते, ऐकावेसे वाटते ते माझाकडून तुम्हीच वदविता!
<B>तैसा मी अनुग्रहीतु। साधूंचा निरूपितु। ते आपला अलंकारितु। भलतयापरी॥८२॥</B> असा मी साधुजनांच्या आज्ञेने व अनुग्रहाने बोलणार आहे व त्यांच्यामुळेच मी गीतार्थ सांगावा हा मला भलता गौरव प्राप्त झाला आहे. (ज्ञानेश्वर लडिवाळपणे श्रोत्यांना अशी सर्व प्रास्ताविक विनंती करीत आहेत तर निवृत्तिनाथ हे त्यांचे गुरू त्यांना काय सांगतात ?)
<B>तंव श्रीगुरु म्हणती राहीं। हें तुज बोलावें नलगे कांहीं। आतां ग्रंथा चित्त देई। झडकरी वेगें ॥८३।।</B>
गुरू म्हणतात - ज्ञानदेवा, पुरे पुरे ! थांब! हे सर्व तू बोलायला हवे असे नाही. तुझा विनम्रभाव सर्वांच्या माहितीचाच आहे. प्रास्ताविक पुरे कर. आता लवकरात लवकर गीता ग्रंथाकडे लक्ष दे व सांगायला प्रारंभ कर, <B>या बोला निवृत्तिदासु। पावूनि परम उल्हासु। म्हणे परिसा मना अवकाश। देऊनियां॥८४॥</B>
निवृत्तिनाथांनी असे सांगितले तेव्हा श्री ज्ञानदेवांना अधिकच उल्हास, आनंद वाटला व ते म्हणाले - श्रोते हो, आता स्वस्थ चित्ताने, मनात माझ्या बोलण्याला जागा देऊन श्रवण करावे. <B>धृतराष्ट्र उवाच :
धर्मक्षेत्रे कुरुक्षेत्रे समवेता युयुत्सवः। मामकाः पाण्डवाश्चैव किमकुर्वत संजय।। १।। । तरी पुत्रस्नेहें मोहितु। धृतराष्ट्र असे पुसतु। म्हणे संजया सांगें मातु। कुरुक्षेत्रींची।। ८५॥ जे धर्मालय म्हणिजे तेथ पांडव आणि माझे। गेले असती व्याजें। झुंझाचेनि॥८६॥ तरी तिहीं येतुलां अवसरीं। काय किजत असे येरयेरीं। तें झडकरी कथन करीं। मजप्रती॥ ८७।।</B> पहिल्या ८४ ओव्यांमध्ये ज्ञानेश्वरांनी आत्मारूप गणेशाला वंदन केले. सरस्वतीला वंदन केले. गुरूंची महती गायिली. महाभारताचे व गीतेचे महत्त्व सांगितले. आणि आपला अधिकार अगदी कमी असताही आपण अविचाराने गीतेचा अर्थ मराठीत सांगण्याचे धाडस करीत आहोत, तरीही मुलाचे बोबडे बोल ज्या प्रेमाने आई-वडील ऐकतात त्या कौतुकाने आपले म्हणणे श्रोत्यांनी ऐकावे, कारण सद्गुरूंची कृपा झाल्यामुळे हे

